# Document Reference
Permette di inserire fonti e voci bibliografiche a sostegno di un singolo dato inserito.  
È possibile aggiungere più _References_, una per fonte o voce bibliografica.

![](https://github.com/petrarchsitinera/linee-guida/blob/9a3544c46e6ea09d6092d436a630821b00eb5fef/docs/assets/images/assertion_ref.png?raw=true)


### Type
Indica la tipologia di fonte addotta. Selezionare un valore tra:  
* ---: quando la fonte del dato non è identificabile con nessuna delle opzioni seguenti;
* testo: quando la fonte del dato è un testo letterario (lettere, testi poetici, opere, ecc.);
* bibliografia: quando la fonte del dato è una voce bibliografica;
* manoscritto: quando la fonte del dato è un manoscritto;
* documento arch.: quando la fonte del dato è un documento d'archivio.

### Tag
Lasciare vuoto il campo.

### Citation
Il campo va compilato con la _key_ bibliografica, nel caso di fonte bibliografica, oppure con il titolo del testo, del manoscritto o del documento da citare come fonte.

⚠️ Se la fonte è una voce registrata nel [database bibliografico di Itinera](External_Bibliography_Part.md) ci si riferisce ad essa attraverso la **_key_** che le è attribuita nel database. Nel caso in cui la fonte bibligrafica da citare non sia registrata nel database bibliografico, si procede ad inserirla per poi citarla attraverso la _key_.   

⚠️ Se la fonte è un testo o un manoscritto cui corrisponde un _item_, ci si riferisce ad essi inserendo nel campo _citation_ il **titolo** dell'_item_. Se il testo o il manoscritto da citare come fonte **non** risultano descritti da _item_, ci si riferisce ad essi attribuendo loro un **titolo** secondo le stesse norme che ne regolano l'attribuzione per gli _item_ [testo](Item_Work_Metadata.md#title) e [manoscritto](Item_Manuscript_Metadata.md#title).

⚠️ Se si intende indicare il numero di pagina (o di volume, capitolo, paragrafo, etc.), inserirlo dopo il riferimento o la key, preceduto da virgola e spazio.  
> es. Santagata 1996, 312-313

### Note
Il campo _note_ permette di inserire una breve stringa di testo esplicativo. Compilare il campo solo se strettamente necessario. 
