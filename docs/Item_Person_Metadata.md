# Item Person

L’__**item Person**__ è pensato per l’inserimento dei dati relativi alle **persone**, quale che ne sia il ruolo e lo statuto. 

Per aggiungere un _item Person_:  
1. effettuare l'accesso con le proprie credenziali e selezionare _Items_ dal menu nella parte alta della schermata;
2. cliccare **_add item_** in fondo alla schermata a sinistra;  
3. inserire i **metadati**.  

## Metadata 

I **Metadata** descrivono sinteticamente l'_item_. La compilazione segue regole diverse a seconda che l'_item_ da inserire sia una persona, un testo o un manoscritto:  

>   * **Title**: indica il nome dell'_item_.  
>   * **Description**: è una breve descrizione dell'_item_, che ne costituisce l'anteprima di visualizzazione nella schermata di riepilogo.  
>   * **Facet**: indica la tipologia dell'_item_ - _Person_, _Text_ o _Manuscript_.   
>   * **Group ID**: raccoglie le eventuali etichette dell'_item_, che permettono di inserirlo in _sottocorpora_ di _item_ coerenti.   
>   * **Flags**: indicano se l'item è stato completato (_completed_) e/o revisionato (_revised_). 

### Title
Inserire il nome della persona nella forma riportata nel [**repository dei nomi di persona**](repository.md).

Per gli **anonimi**, ricorrere alle formule:  
* **anonimo (autore di [testo])**: per gli anonimi autori di opere o testi individuati;
* **anonimo (citato in [testo])**: per gli anonimi di cui abbiamo conoscenza esclusivamente grazie alla loro menzione in opere o testi individuati;


⚠️ Verificare che la forma del nome della persona schedata nel database coincida con quella principale riportata nel [repository dei nomi di persona](repository.md). Nel caso in cui la persona da inserire non si trovi nel repository, occorre aggiornare il repository stesso. L'aggiornamento del repository è svolto dai responsabili a partire dalla segnalazione delle nuove immissioni da parte dei compilatori su click up.

### Description

Compilare ripetendo il nome nella forma già inserita in _**title**_, aggiungendo tra parentesi tonde la data e il luogo (separati da virgola) di nascita e di morte, precedute dalle sigle **_n._** (nascita) e _**m.**_ (morte), separate da un trattino.  

> Francesco Petrarca (n. Arezzo, 1304 - m. Arquà, 1374). </sub>   

Quando il luogo e/o la data sono incerti o approssimativi, l'indicazione dell'uno e/o dell'altra va accompagnata con il segno **?**.   

Se la data e/o il luogo di nascita o di morte sono ignoti, ricorrere al segno **?**.  

Ricorrere alle formule **ante** e **post** per i termini cronologici _ante quem_ e _post quem_.
 
> Checco di Meletto Rossi (n. Forlì, 1320? – Rimini?, post 1364)   
> Giacomo Carradori (n. Imola?, ? - m. Imola?, post 1381?)

Quando non esistono indicazioni su data e luogo di nascita e morte, si inserisca almeno il secolo d'attività.  

> Dietisalvi Petri (Siena?, sec. XIVin.?)   

In presenza di più ipotesi, riportarle una di seguito all'altra separate da "/".  
> (n. Siena / Padova, sec. XIV)

### Facet

Selezionare _**Person**_ dal menu a tendina.

### Group ID

È un’etichetta che permette di raggruppare gli item, in questo caso le persone, secondo logiche utili alla ricerca. È possibile inserire più di un'etichetta, separate da punto e virgola.

Per le persone inserire le seguenti etichette:
- **corrispondenti diretti**: quando la persona schedata è un corrispondente diretto di Petrarca.
- **copisti di Petrarca**: quando la persona schedata ha copiato almeno un testo di Petrarca.  

> L'item **Giovanni Boccaccio** riporterà nel Group ID sia l'etichetta **corrispondenti diretti** sia l'etichetta **copisti di Petrarca**.

