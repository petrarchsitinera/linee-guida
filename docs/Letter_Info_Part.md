# Letter Info

**Letter Info** raccoglie, in forma di testo libero, alcune informazioni relative al contenuto, all'intestazione e alla datazione dichiarata dei testi epistolari.  

La descrizione del modello è disponibile su [Github](https://github.com/vedph/cadmus-itinera#letterinfopart).  

Per aggiungere la parte, selezionare **_letter_** dal menu a tendina, quindi cliccare su **_add part_**.

## Subject
Permette di inserire un breve regesto del testo, chiaro e conciso. Evitare le frasi nominali e le frasi troppo lunghe. Evitare di ripetere i dati già inseriti altrove nel modello: non è necessario, per esempio, riportare il nome delle persone citate, indicate in una parte apposita.  

> Es. La lettera risponde ad un'altra perduta di Petrarca, che informava Francesco Nelli della morte di Giacomo da Carrara.

Per lettere perdute di cui si può ricostruire il contenuto a partire dalle risposte, il _subject_ è preceduto dall'indicazione della fonte tra parentesi quadre. 

⚠️ Ogni frase deve essere chiusa da punto fermo.  

La compilazione del campo è **obbligatoria**. Per le lettere perdute, è obbligatoria solo in presenza di dati sul contenuto desumibili da altre fonti. 

## Header
Permette di inserire l’intestazione della lettera, in latino, nella forma accertata dall’edizione critica o attestata nel manoscritto.

> Es. Ad eundem se tempore belli ad loca pacifica invitantem

La compilazione del campo è **obbligatoria** in presenza del dato. 

## Text date
Permette di inserire la data della lettera, in latino, nella forma accertata dall’edizione critica o attestata nel manoscritto.

> Es. Florentie penultima die Ianuarii

La compilazione del campo è **obbligatoria** in presenza di data dichiarata. 

## Save ⚠️ 
Cliccare sul tasto **_save_** per salvare la parte.  
La parte è correttamente salvata quando in fondo allo schermo compare la notifica **_Part saved_**.  
Completato il salvataggio, cliccare sul tasto **_Close_** per tornare alla schermata di riepilogo dell'_item_.
