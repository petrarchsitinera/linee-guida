# Item Work

L’__**item Work**__ è pensato per l’inserimento dei dati relativi ai **testi**. 

Per aggiungere un _item Work_:  
1. dopo aver effettuato l'accesso, selezionare _Items_ nel menu in alto a sinistra;  
2. cliccare il pulsante **_add item_** in fondo alla schermata a sinistra;  
3. inserire i **metadati**.  

## Metadata 

>   I **Metadata** descrivono sinteticamente l'_item_ che si intende compilare. I campi vanno compilati diversamente a seconda della tipologia di _item_:  
>   * **Title**: indica il nome dell'_item_.  
>   * **Description**: è una breve descrizione dell'_item_, che ne costituisce l'anteprima di visualizzazione nella schermata di riepilogo.  
>   * **Facet**: indica la tipologia dell'_item_ - _Person_, _Text_ o _Manuscript_.   
>   * **Group ID**: raccoglie le eventuali etichette dell'_item_, che permettono di inserirlo in _sottocorpora_ di _item_ coerenti.   
>   * **Flags**: indicano se l'item è stato completato (_completed_) o revisionato (_revised_). 

### Title
Inserire il titolo del testo schedato, nella forma riportata nel [repository dei testi di Itinera](repository.md).  

Per i **testi di Petrarca** si ricorre alle abbreviazioni adottate dall'Edizione Nazionale.  

Per le **lettere di Petrarca** e per i **testi dei _Rerum vulgarium fragmenta_** si ricorre all'abbreviazione del titolo della raccolta, seguita dall’indicazione del libro in cifre romane e dal numero d’ordine del testo in numeri arabi, ove presenti. Per le **lettere disperse** si fa riferimento alla numerazione dell'edizione Pancheri. Per le **rime disperse** si fa riferimento alla numerazione dell'edizione Solerti, ricorrendo alle cifre romane.  

> Fam. I 1 (per _Familiarium rerum libri_, I 1)   
> Disp. XXI (per _Rime disperse_, XXI)  
> Rvf 67 (per _Rerum vulgarium fragmenta_, 67)  
> Epyst. III 6 (per _Epystole_, III 6)   
> Sen. XII 1 (per _Res seniles_, XII 1)   
> Disp. 5 (per _Lettere disperse_, 5)  
> SN 7 (per _Sine nomine_, 7)  
> Ad post. (per _Ad posteritatem_)  

Per le lettere di cui sono conosciute **redazioni precedenti**, nel titolo sarà specificata per esteso la redazione, tranne la definitiva.

> Esisterà quindi una scheda per **Fam. VIII 1 gamma**; una per **Fam. VIII 1 beta**; e una per **Fam. VIII 1** (la redazione definitiva).  

Per le **lettere dei corrispondenti** e **dei corrispondenti di corrispondenti** si inserisce **l’incipit del testo**.  

Per i **testi poetici dei corrispondenti** e **dei corrispondenti di corrispondenti** si inserisce **l’incipit del testo**.  

Per le **lettere perdute**, il titolo coincide con: 
* **l'incipit**, quando conosciuto;
* **Lettera perduta (r. a. [_testo_])**: dove _r. a_ sta per _risposta a_. Da usare quando la lettera perduta è conosciuta come risposta ad un testo conservato - ove con [_testo_] si intende il testo conservato al quale si fa riferimento;
* **Lettera perduta (p. di  [_testo_])**: dove _p. di_ sta per _proposta di_. Da usare quando la lettera perduta è conosciuta come proposta di un testo conservato - ove con [_testo_] si intende il testo conservato al quale si fa riferimento;
* **Lettera perduta (c. in  [_testo_])** dove _c. in_ sta per _citata in_. Da usare quando la lettera perduta è conosciuta perché citata in un testo conservato  - ove con [_testo_] si intende il testo conservato al quale si fa riferimento.


Per i **testi poetici perduti**, si ricorre alle stesse diciture, sostituendo **rima** a **lettera**, e accordando l'aggettivo di conseguenza:

* **il primo verso**, quando conosciuto;
* **Rima perduta (r. a [_testo_])**;
* **Rima perduta (p. a [_testo_])**;
* **Rima perduta (c. in [_testo_])**;


Per tutti gli altri testi perduti, che non siano né lettere né testi poetici, e quindi che non siano testi di corrispondenza, si ricorre alla seguente dicitura:

* **Testo perduto (c. in [_testo_])**;


⚠️ Verificare che i titoli delle lettere e dei testi perduti schedati nel database coincidano con quelli riportati nel [repository](repository.md).   
Quando assenti, aggiornare il repository con le nuove immissioni tramite segnalazione su clickup.


### Description
 
Inserire, nell'ordine
1. nome dell'autore del testo (nella forma indicata nel [repository](repository.md));
2. nel caso di testi di corrispondenza, nome dell'eventuale destinatario (nella forma indicata nel [repository](repository.md)), preceduto da 'a';

Nel caso di lettere con **più di un destinario**, riportare i nomi di ciascun destinatario nell'ordine della rubrica, separati da **e**.  
Nel caso in cui l'autore e/o il destinatario del testo fosse **dubbio**, al nome segue il simbolo **?**.  
Nel caso in cui esistano **più ipotesi di identificazione** per l'autore e/o il destinatario, si inseriscono tutti i nomi separati da **o**.  
Nel caso in cui **non esistano ipotesi di identificazione** per il destinatario di una lettera, si procede a tradurre in italiano il nome del destinatario dichiarato nella rubrica del testo.  
Nel caso in cui il testo schedato sia diretto o citi **istituzioni o gruppi istituzionali**, si adotta il nome italianizzato presente nella rubrica del testo o a testo

> Per _Rvf_ 366: Francesco Petrarca  
> Per _Epystole_: Francesco Petrarca   
> Per _Sen._ III 1: Francesco Petrarca a Giovanni Boccaccio   
> Per _Fam._ XVI: Francesco Petrarca a Elie de Tayllerand e Gui de Boulogne  
> Per _Mavortis milex_: Giovanni Boccaccio a Francesco Petrarca?  
> Per _I’provai già quanto la soma è grave_: Antonio Beccari a Lancillotto Anguissola o Francesco Petrarca   
> Per _Fam._ VII 2: Francesco Petrarca ad un amico  
> Per _Fam._ XI 5: Francesco Petrarca ai fiorentini  


### Facet

Selezionare _**Text**_ dal menu a tendina.

### Group ID

È un’etichetta che permette di raggruppare gli _item_ secondo logiche utili alla ricerca. È possibile inserire più di un'etichetta, separate da punto e virgola.

Per i testi inserire le seguenti etichette:
* **lettere**: per le lettere, anche metriche;
* **testi poetici**: per i testi poetici volgari;
* **testi in morte**: per i testi in morte;
* **redazioni gamma**: se il testo inserito è individuato come redazione gamma;
* **redazioni beta**: se il testo inserito è individuato come redazione beta.  

⚠️ Rimangono esclusi dai _Group ID_ le opere e le raccolte d'autore come, ad esempio, quelle petrarchesche (_Rerum vulgarium fagmenta_; _Res seniles_).

  
***

## Edizioni di riferimento

Per la schedatura dei testi, le edizioni di riferimento sono:

F. Petrarca, _Epistulae metricae. Briefe in Versen_, herausgegeben von O. und E. Schönberger, Würzburg, 2004.  
L. Refe, _I 'fragmenta' dell'epistola Ad Posteritatem di Francesco Petrarca_, Messina, 2014.  
F. Petrarca, _Le Familiari_, ed. critica per cura di V. Rossi, 4 voll., Firenze, 1933-1942.  
F. Petrarca, _Lettere disperse. Varie e Miscellanee_, a cura di A. Pancheri, Parma, 1994.   
F. Petrarca, _Liber sine nomine_, a cura di G. Cascio, Firenze, 2015.  
F. Petrarca, _Res seniles_, a cura di S. Rizzo, con la collaborazione di M. Berté, 4 voll., Firenze, 2006-2017.   
F. Petrarca, _Contra eum qui maledixit Italie_, a cura di M. Berté, Firenze, 2005.  
F. Petrarca, _Improvvisi. Un’antica raccolta di epigrammi_, a cura di M. Berté, Roma, 2014.  
F. Petrarca, _Invectiva contra medicum. Invectiva contra quendam magni status hominem…_, a cura di F. Bausi, Firenze, 2005.      
F. Petrarca, _Canzoniere_, a cura di M. Santagata, Milano, 1996.  
F. Petrarca, _Rime disperse di Francesco Petrarca o a lui attribuite, per la prima volta raccolte_, a cura di A. Solerti, Firenze, 1909.   
[...]

